---
layout: afiŝo
title: Lerni ludi Kribaĝon!
bildo:
  loko: /bildoj/kribaĝ-tabulo.jpg
  alt: Kribaĝ-tabulo por kalkuli poentojn
  priskribo: Kribaĝ-tabulo por kalkuli poentojn
---

Lastatempe, mi komencis lerni la kartludon nomitan _kribaĝo_. Mi ekinteresiĝis
pri ĝi pere de [JuTuba filmeto][SUSD kribaĝo] farita de la angla-lingva [_Shut
Up & Sit Down (Silentiĝu kaj Sidiĝu)_][SUSD]. Mi ofte spektas filmetojn el ties
kanalo, kaj tiu pri kribaĝo aparte starigis la intereson.

  [SUSD kribaĝo]: https://www.shutupandsitdown.com/videos/card-games-that-dont-suck-cribbage/
  [SUSD]: https://www.shutupandsitdown.com/

## Kiel ludi

Ekzistas multaj formoj de _kribaĝo_. Tamen la plej popularan, kaj tiun, kiun mi
sube priskribos, oni nomas _du-mana ses-karta kribaĝo_. En kribaĝo konkursas du
ludantoj, kaj la venkinto estas tiu, kiu unue gajnas sian 121-an poenton. La
poentojn oni kalkulas per kribaĝ-tabulo en kiu estas multaj truoj por indiki la
kalkulon krom unu truo por la venko, kaj al la ludantoj apartenas po du kejloj.
Por gajni kiom da poentoj, oni prenas la _malantaŭan kejlon_ kaj metas ĝin en la
truon tiom da truoj antaŭ la _antaŭa kejlo_. Atingante la venkotruo, oni tuj
venkas la matĉon. Kiam la poenta diferenco inter la venkinto kaj la venkito
estas pli ol 30, tiam oni nomas la venkon _mefito_; kiam pli ol 60, tiam _duobla
mefito_. En turnira ludado, _mefito_ valoras pli ol normala venko. En veta
ludado, _mefito_ pliobligas la veton.

La ludo uzas kutiman 52-kartan kartaron, en kiu estas po 13 kartoj–laŭ rango:
aso (A), duo (2), trio (3), … deko (10), fanto (J/F), damo (Q/D), reĝo (K/R)—en
kvar emblemoj—piko (♠), kero (<span style="color:red">♥</span>), karoo (<span
style="color:red">♦</span>), trefo (♣). La kartoj nomiĝas tiel, kiel _emblema rango_,
t.e. _pika aso_ aŭ _kera damo_. Laŭ rango, aso nur rangas malsuper duo, kaj
neniam super reĝo. Ĵokerojn oni neniam uzas.

Kartoj en kribaĝo havas difnitan valoron. Aso valoras 1, 10–reĝo valoras 10, kaj
ĉiu alia valoras sian nombron.

## Reguloj

Estas tri fazoj en ĉiu rondo: la _disdonado_, la _kejlumado_, kaj la
_elmontrado_. Antaŭ la unua disdono, ludantoj lote elektas la unuan disdonanton
per divido de la kartaro. Ĉiu ludanto aparte dividas la kartaron, kaj tiu, kiu
montras la plej altrangan karton, iĝas la unua _disdonanto_. La alia ludanto
iĝas la _oponanto_ (aŭ _pono_ laŭ mallongigo de kribaĝo),

### Disdonado

Unue, la disdonanto plene miksas la kartaron antaŭ ol la pono dividas ĝin.
Sekve, la disdonanto alterne disdonas po ses kartojn al ambaŭ, komence ĉe la
pono, kaj flanke demetas la ceterajn. Ambaŭ ludantoj samtempe elektas po kvar
kartojn por teni en siaj manoj kaj po du kartojn por sendi al la _kribo_. La
ludantoj fronto-malsupren formetas kartojn por la kribo apude al la disdonanto
kaj ne plu rigardas ilin ĝis la elmontrada fazo. La pono denove dividas la
kartaron, kaj oni metas la karton ĉe la divido fronto-supren sur la kartaron.
Tiun karton nomiĝas la _ekkarto_. Se la ekkarto estas fanto, la disdonanto tuj
gajnas du poentojn ("por ties piedartikoj [de la fanto]"). Ludado daŭras per la
kajlumada fazo.

### Kejlumado

Komence ĉe la pono, ludantoj alterne demetas unu karton el siaj manoj kaj
deklaras la suman valoron de al demetitaro.

Dum tiu fazo oni povas gajni poentojn kiam aperas paroj, sinsekvoj, aŭ la sumo
atingas ekzakte 15. Pro fari la sumon 15, la demetanto gajnas 2 poentojn. Ĉiu
paro meritas 2 poentojn. Triopo, nomita _paroj reĝaj_, meritas 6 poentojn, kaj
kvaropo, nomita _paroj duoble reĝaj_, meritas 12 poentojn. Sinsekvo meritas tiom
kartoj aperas en la sinsekvo, kaj ne devas esti samemblema.

Demetanto neniam rajtas demeti karton, kiu plialtigus la suman valoron pli ol 31.
Se oni havas ajnajn kartojn kiuj ne plialtigus la suman valoron pli ol 31,
la reguloj devigas tiun demeti unu el tiuj. Se la sumo egalas 31, la demetanto
tuj gajnas du poentojn por _tridekunuo_. Alie, kiam demetanto ne plu rajtas
demeti karton aŭ havas neniom kartojn, tiam la ludanto diras "Ek!", kaj la alia
ludanto daŭre demetas kartojn si mem laŭ eblo kaj devigo ĝis 31.

Se la sumo estas malpli ol 31, la lasta demetanto gajnas nur unu poenton. Ludado
daŭras per tiu, kiu ne faris la finan demeton. Tiu ludanto demetas karton
komencante novan sumon de 0. Kiam ambaŭ ludantoj jam demetis ĉiun karton de siaj
manoj, ludado iras al la elmontrada fazo.

#### Ekzemploj

Pono: 7<span style="color:red">♥</span>, 8<span
style="color:red">♦</span>, 9<span
style="color:red">♦</span>, F♠<br/>
Disdonanto: 8♣, 8♠, A♣, 6♣

* Pono: 7<span style="color:red">♥</span> (7)
* Disdonanto: 8♣ (15) » gajnas 2 poentojn (por 15)
* Pono: 8<span
style="color:red">♦</span> (23) » gajnas 2 poentojn (por paro)
* Disdonanto: 8♠ (31) » gajnas 8 poentojn (por 31 kaj 6 por paroj reĝaj)
* Pono: F♠ (10)
* Disdonanto: A♣ (11)
* Pono: 9<span
style="color:red">♦</span> (20)
* Disdonanto: 6♣ (26) » gajnas 1 poenton (por fina demeto)

Pono: A♠, 4♠, 5♠, 9♠<br/>
Disdonanto: 5<span
style="color:red">♦</span>, D♣, R<span
style="color:red">♦</span>, R<span style="color:red">♥</span>

* Pono: 4♠ (4)
* Disdonanto: R<span style="color:red">♥</span> (14)
* Pono: A♠ (15) » gajnas 2 poentojn (por 15)
* Disdonanto: R<span
style="color:red">♦</span> (25)
* Pono: 5♠ (30)
* Disdonanto: _Ek!_
* Pono: » gajnas 1 poenton (por fina demeto)
* Disdonanto: 5<span
style="color:red">♦</span> (5)
* Pono: 9♠ (14)
* Disdonanto: D♣ (24) » gajnas 1 poenton (por fina demeto)

### Elmontrado

Komence ĉe la pono, ĉiu ludanto elmontras sian manon da kartoj kaj gajnas
poentojn laŭ ties valoro.

Por ĉiu paro, sinsekvo, kaj aro sumanta al 15 farebla el sia mano _krom la
ekkarto_. Ludantoj ankaŭ gajnas poentojn por emblemo (ĉiu karto de la sama
emblemo) aŭ tia fanto en sia mano kia la ekkarto. Simile kiel dum kejlumado,
paroj, sinsekvoj, kaj dekkvinoj mertias la samajn poentojn. Emblemo en mano
meritas 4 poentojn se ĝi ne estas tia, kia la ekkarto (kvar-karta emblemo). Se
ĝi estas tia, kia la ekkarto (do kvin-karta emblemo), la emblemo meritas 5
poentojn. Tia fanto _en mano_ kia la ekkarto meritas 1 poenton ("por ties nazo [de la fanto]").

Post la elmontrado de la pono, la disdonanto ankaŭ kalkulas kaj gajnas la
mertititajn poentojn laŭ sia mano. Sekve, la disdonanto malkaŝas la kribon kaj
gajnas la merititajn poentojn por ĝi, krom tio, ke emblemo nur en mano meritas
neniom.

Post tio, la pono iĝas la disdonanto kaj inverse. Ĉiu karto
revenas al la kartaron, kiu la nova disdonanto plene miksas por komenci novan
didonadan fazon.

#### Ekzemploj

Ekkarto: 7<span
style="color:red">♦</span><br/>
Pono: 7<span style="color:red">♥</span>, 8<span
style="color:red">♦</span>, 9<span
style="color:red">♦</span>, F♠<br/>
Disdonanto: 8♣, 8♠, A♣, 6♣<br/>
Kribo: A♠, 3<span style="color:red">♥</span>, 4♠, R♣

Pono meritas 10 poentojn (2 dekkvinoj, 2 sinsekvoj de 3 kartoj)<br/>
Disdonanto meritas 12 poentojn (3 dekkvinoj, 2 sinsekvoj de 3 kartoj)<br/>
La kribo donas 4 poentojn al la disdonanto (2 dekkvinoj)

Ekkarto: F♠<br/>
Pono: A♠, 4♠, 5♠, 9♠<br/>
Disdonanto: 5<span
style="color:red">♦</span>, D♣, R<span
style="color:red">♦</span>, R<span style="color:red">♥</span><br/>
Kribo: A<span style="color:red">♥</span> 2<span style="color:red">♥</span> 4<span style="color:red">♥</span> R<span style="color:red">♥</span>

Pono meritas 11 poentojn (3 dekkvinoj, kvin-karta emblemo)<br/>
Disdonanto meritas 14 poentojn (4 dekkvinoj, 2 sinsekvoj de 3 kartoj)<br/>
La kribo donas 4 poentojn al la disdonanto (2 dekkvinoj, kvar-karta emblemo ne valoras en kribo)

## Resumo de poentoj

Post disdumado:

* fanta ekkarto: 2 poentoj al disdonanto

Dum kajlumado (ĉiu al la demetanto):

* dekkvino (15): 2 poentoj
* fina demeto:
  * _aŭ_ tridekunuo (31): 2 poentoj
  * _au_ 1 poento
* paro: 2 poentoj
* paroj reĝaj: 6 poentoj
* paroj duoble reĝaj: 12 poentoj
* sinsekvo: tiom poentoj kiom kartoj

Dum elmontrado (en mano aŭ kribo, krom la ekkarto):

* dekkvino (15): 2 poentoj
* paro: 2 poentoj
* paroj reĝaj: 6 poentoj
* paroj duoble reĝaj: 12 poentoj
* sinsekvo: tiom poentoj kiom kartoj
* emblemo nur en mano (_ne kribo_): 4 poentoj
* kvin-karta emblemo: 5 poentoj
* tia fanto en mano aŭ kribo, kia la ekkarto: 1 poento

## Bazaj strategioj

* Neniam komencu per kvino. Estas 16 kartoj kiuj facile kombinas kun kvino
  atingante 15 kaj perdante 2 poentojn al la alia ludanto.

* Atentu eblan sinsekvojn dum kajlumado. Se vi tenas sinsekvon enmane, komencu
  per la meza. La alia ludanto eble demetus tiel kiel vi povas krei sinsekvon
  sur la tabulo.

* Komencu el paro. Se la alia ludanto parigas vian demetaĵon, vi povas gajni
  kvar pliajn poentojn demetante _paroj reĝaj_. Atentu la malaltrangajn se la
  sumo permesus _parojn duoble reĝajn_.

* Trovu dekunuojn. Dekunuojn de du kartoj ebligas tridekunuojn kiam la alia
  ludanto komencas dum kajlumado, kaj de tri kartoj ebligas same kiam vi
  komencas.

* Rimarku, ke la disdonanto ĉiam gajnas almenaŭ unu poenton dum kajlumado.

* Sorto destinas la ses kartojn en via mano, do kelkfoje la poentojn vi meritas
  dum elmontrado estas iom hazarda. Tamen la poentoj gajnitaj dum kejlumado vi
  influas kaj ofte gajnas la matĉon.

## Ligiloj pluen

* [Usona kribaĝkongreso (American Cribbage Congress/ACC) [angla]][ACC]

  [ACC]: http://www.cribbage.org
